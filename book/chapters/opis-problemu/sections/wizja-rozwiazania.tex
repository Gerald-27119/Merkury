%! Author = kacper
%! Date = 31/12/2025

\section{Wizja rozwiązania}
\label{sec:wizja-rozwiązania}

Celem aplikacji jest wspieranie społeczności pasjonatów dronów poprzez usprawnienie dostępu do informacji
oraz skupienie użytkowników na jednej platformie.
Rozwiązanie ma umożliwiać szybki dostęp do sprawdzonych lokalizacji oraz informacji,
których dotychczasowe pozyskiwanie jest niewydajne i czasochłonne.

Projekt zakłada stworzenie platformy internetowej integrującej funkcjonalności istotne
z punktu widzenia operatorów dronów w jednym środowisku.
Aplikacja ma pełnić rolę narzędzia wspomagającego planowanie aktywności lotniczych
oraz budowanie społeczności poprzez umożliwienie użytkownikom wzajemnego dzielenia się doświadczeniami.

Przyjęto, że użytkownikiem końcowym aplikacji będzie zarówno doświadczony, jak i początkujący operator drona,
nieposiadający specjalistycznej wiedzy.
Z tego powodu interfejs aplikacji zostanie uproszczony.
Rozwiązanie ma charakter wspierający i nie zastępuje oficjalnych narzędzi do planowania lotów
ani systemów regulacyjnych.
Aplikacja stanowi uzupełnienie, oferując społecznościową warstwę wymiany informacji.

